===============================
   REALISTFORENINGENS LOVER
===============================
----------------------
Vedtatt 23. april 2025
----------------------


.. contents::

--------------------


FORMÅL OG ORGANISASJON
======================

§ 1 TILHØRIGHET
---------------

Realistforeningen er fakultetsforening ved Det
matematisk-naturvitenskapelige fakultet, Universitetet i Oslo.

§ 2 FORMÅL
----------

Realistforeningens formål er å samle foreningens medlemmer til å
drøfte spørsmål av almenn og faglig art, å øke kameratskapet mellom
studentene og styrke miljøet ved fakultetet ved selskapelige samvær,
ekskursjoner og andre tiltak.

§ 3 UTBYTTE
-----------

Realistforeningen er en ideell organisasjon som ikke betaler ut
utbytte. Realistforeningen skal over et lengre tidsperspektiv ikke gå
med noe overskudd ut over det som kreves for å opprettholde den
driften som Generalforsamlingen ønsker av foreningen. Et eventuelt
overskudd går inn i egenkapitalen til foreningen.

§ 4 MEDLEMSKAP
--------------

Realistforeningen har tre kategorier medlemmer:

a) semesterbetalende medlemmer
#) livsvarige medlemmer
#) æresmedlemmer

Medlemskontingent for livsvarige medlemmer er 10 ganger ordinær
semesterkontingent. Æresmedlemmer utnevnes på generalforsamling med
3/4 flertall. Alle kategorier medlemmer har samme rettigheter.

§ 5 ETISKE RETNINGSLINJER OG SANKSJONSMULIGHETER
------------------------------------------------

Hovedstyret er ansvarlig for at alle aktører er kjent med 
foreningens etiske retningslinjer, varslingsrutiner og varslingsplakaten.

Ved kritikkverdige forhold i foreningen eller under foreningens 
arrangementer skal dette kunne varsles i henhold til foreningens varslingsrutiner. 
Ved brudd på norsk lov, foreningens lover eller retningslinjer 
kan det ilegges sanksjoner i henhold til foreningens varslingsrutiner. 
Alle sanksjoner gitt i henhold til foreningens varslingsrutiner 
kan innankes til desisjonsutvalget.

Hovedstyret avgjør tvilsspørsmål om hvem som er berettiget til medlemskap. 
Hovedstyret har anledning til å ekskludere et medlem som forserer seg 
mot foreningens lover, eller viser utillatelig oppførsel på foreningens arrangementer 
eller øvrige virksomhet.


§ 6 OPPLØSNING
--------------

Går en generalforsamling inn for å oppløse foreningen, skal
desisjonsutvalget tidligst tre uker og senest fire måneder senere
innkalle til ekstraordinær generalforsamling hvor saken skal behandles
på nytt. Dersom foreningen oppløses, disponerer generalforsamlingen
over foreningens aktiva.


STYRER OG UTVALG
======================

§ 7 STYRER OG UTVALG
--------------------

Realistforeningen har følgende faste styrer og utvalg:

a) Hovedstyret (§ 11)
#) Arrangementstyret (§ 12)
#) Fagstyret (§ 13)
#) Blæststyret (§ 14)
#) Kjellerstyret (§ 15)
#) Økonomiutvalget (§ 16)
#) Desisjonsutvalget (§ 17)
#) Revisjonsutvalget (§ 18)
#) Vaktgruppa (§ 19)
#) Husbjørnredaksjonen (§ 20)

§ 8 KOMITEER
------------

a) Foreningen kan ha en eller flere komiteer til å ta seg av oppgaver
   som faller utenfor de faste styrer og utvalgs virksomhet.
#) Komiteer utnevnes og får sitt mandat av en generalforsamling eller
   Hovedstyret.
#) En komité har ansvar for å rapportere regnskapsrelevant informasjon
   til Økonomiutvalget og overholde vedtatte budsjetter.

§ 9 BUDSJETTER
--------------

Generalforsamlingen vedtar budsjettrammer alle styrer, utvalg og
komiteer skal følge. Detaljerte budsjettforslag skal utarbeides av
Realistforeningens styrer, utvalg og komiteer og leveres Hovedstyret
innen en måned etter generalforsamlingen. Alle budsjetter skal være i
tråd med budsjettrammene og godkjennes av Hovedstyret. Overskridelser
av budsjettrammer i de respektive styrer, utvalg og komiteer behandles
av Økonomiutvalget.

§ 10 ERFARINGSOVERFØRING
------------------------

Alle faste styrer og utvalg nevnt i § 7, tillitsvalgte valgt av
Generalforsamlingen og innehavere av verv oppnevnt av Hovedstyret
iht. § 11 f, har ansvar for å lage og oppdatere erfaringsprotokoller
for opplæring av etterfølgende tillitsvalgte, innehavere av verv og funksjonærer
tilknyttet styret eller utvalget iht. § 11 g. Alle personer omfattet av første ledd
har ansvar for at påtroppende tillitsvalgt eller vervinnehaver får den nødvendige
opplæring for å inneha sin stilling. I denne sammenheng skal også disse
tekster samt RFs lover gjennomgås.

§ 11 HOVEDSTYRET
----------------

a) Hovedstyret har følgende stemmeberettigede medlemmer: formann,
   sekretær, arrangementssjef, blæstsjef, fagsjef, kjellermester,
   regiformann og Økonomiutvalgets leder.

#) Hovedstyrets stemmeberettigede velges på generalforsamling for ett
   semester. Unntakene er leder av Økonomiutvalget som velges
   iht. § 16 a og regiformann som velges på RF-Regi sin
   generalforsamling. Alle medlemmene velges ved særskilt valg og må
   ha vært med i minst ett av Realistforeningens styrer og utvalg
   nevnt i § 7, tilknyttet øvrige grupperinger (§§ 21-23) eller innehatt 
   verv nevnt i § 11 f minst ett semester tidligere.

#) Sekretæren er formannens stedfortreder og fører referat fra
   Hovedstyrets møter.

#) Formann og Økonomiutvalgets leder tegner sammen for foreningen.

#) Hovedstyrets oppgave er å koordinere langsiktig virksomhet,
   godkjenne program, vedta budsjetter, utarbeide forslag til
   budsjettrammer for Generalforsamlingen og representere
   Realistforeningen utad. Om Realistforeningen mottar økonomisk 
   støtte fra andre aktører, skal Hovedstyret påse at støtten 
   anvendes til det formål støtten er gitt for.

#) Hovedstyret oppnevner alle verv. Som verv er å regne: 
   skjenkemester, utlånsansvarlig, vaktmester, populærvitenskapelig 
   ansvarlig, bedriftskontakt, donaldsjef, vaktgruppesjef, 
   arrangementsmester, internansvarlig, vevmester, panikkansvarlig,
   husbjørnredaktør, baffelmester, korsjef, hoveddirigent og kormester. 
   Hovedstyret kan oppnevne andre verv etter behov. Hovedstyret kan avsette 
   innehavere av nevnte verv. 

#) Hovedstyret kan bestemme at andre styrer, utvalg og komiteer selv kan 
   knytte til seg inntil et bestemt antall funksjonærer for å utføre 
   nærmere bestemte oppgaver. Funksjonærer blir regnet som medlemmer av 
   gjeldende styrer og utvalg, dog uten stemmerett. Hovedstyret kan avsette 
   funksjonærer.

#) Innkalling til Hovedstyremøte med foreløpig dagsorden skal være
   skriftlig og offentliggjort minst tre dager før møtet, med mindre
   det er spesielle tungtveiende hensyn. Innkallingen skal
   offentliggjøres på et lett tilgjengelig sted som Hovedstyret
   bestemmer. Alle RFs medlemmer kan foreslå saker til dagsorden frem
   til møtet starter. Hovedstyret vedtar endelig dagsorden etter
   godkjenning av innkalling, og etter det kan bare et enstemmig
   Hovedstyre endre dagsorden.

#) Hovedstyret er vedtaksdyktig når det er korrekt innkalt til møtet
   og minst 5 av representantene med stemmerett er til stede og saken
   vedtas med alminnelig flertall. Ved stemmelikhet teller formannens
   stemme dobbelt. Det skal føres møtereferat fra hvert av møtene
   som godkjennes ved påfølgende hovedstyremøte eller etter at alle
   tilstedeværende representanter med stemmerett i Hovedstyret har
   mottatt og godkjent referatet.

#) Hovedstyret vedlikeholder en instruks som spesifiserer arbeidsoppgaver, 
   ansvarsområder, og økonomisk ansvar for foreningens styrer, utvalg og verv, 
   samt er ansvarlig for at foreningens organer og innehavere av verv er kjent 
   med innholdet i denne.


§ 12 ARRANGEMENTSSTYRET
-----------------------

a) Arrangementsstyret ledes av arrangementssjef, og har følgende andre
   medlemmer: regiformann, blæstsjef, vaktgruppesjef,
   arrangementsmestere og kjellermester.

#) Arrangementsstyret er ansvarlig for planlegging, koordinering og
   gjennomføring av arrangement av sosial karakter.

#) Arrangementsstyret skal fremlegge forslag til foreningens sosiale
   program for Hovedstyret.

#) Arrangementsstyret har ansvaret for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 13 FAGSTYRET
--------------

a) Fagstyret ledes av fagsjef, og har følgende andre medlemmer:
   populærvitenskapelig ansvarlig, panikkansvarlig og bedriftskontakt.

#) Fagstyret har ansvar for foreningens faglige profil og kontakt med
   næringslivet.

#) Fagstyret skal fremlegge forslag til foreningens faglige program
   for Hovedstyret.

#) Fagstyret har ansvaret for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 14 BLÆSTSTYRET
----------------

a) Blæststyret ledes av blæstsjef, og har følgende andre medlemmer:
   vevmester og husbjørnredaktør.

#) Blæststyret har ansvar for formidling av RFs profil utad,
   markedsføring av foreningens eksterne arrangementer og bidra til
   rekruttering.

#) Blæststyret har ansvaret for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 15 KJELLERSTYRET
------------------

a) Kjellerstyret ledes av kjellermester, og har følgende andre
   medlemmer: kafesjef, barsjef, utlånsansvarlig, skjenkemestere, vaktmester,
   baffelmestere og vaktgruppesjef.

#) Kjellerstyret har ansvaret for den daglige drift av
   RF-kjelleren. Dette omfatter også utlån og vedlikehold av lokalene.

#) Kjellerstyret har ansvar for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 16 ØKONOMIUTVALGET
--------------------

a) Økonomiutvalget har seks medlemmer. Økonomiutvalgets leder velges
   hvert høstsemester, og funksjonstiden er to semestre. Det velges to
   ordinære medlemmer på den ordinære generalforsamling i hvert
   semester, og funksjonstiden er to semestre. I tillegg sitter
   forretningsfører for RF-Regi i Økonomiutvalget. Økonomiansvarlig
   for Biørnegildet regnes som medlem i Økonomiutvalget i de
   semestrene hvor Biørnegildet har økonomisk aktivitet. Utover de
   øvrige faste medlemmer og Biørnegildets økonomiansvarlig, kan
   Generalforsamlingen stemme inn ytterlige to medlemmer for perioder
   på ett semester.

#) Økonomiutvalgets medlemmer kan ikke samtidig:

   1) Inneha øvrige roller valgt av generalforsamlingen (§23b,c og §24m)
   #) Være medlem av RF-Regi sitt styre (§22), Desisjonsutvalget (§17), 
      Revisjonsutvalget (§18) eller komiteer nevnt i §8.
   #) Inneha verv oppnevnt av Hovedstyret etter §11.f med økonomisk ansvar 
      etter §11.j eller Biørnegildestyret (§23d).

#) Økonomiutvalget har ansvaret for Realistforeningens regnskap og for å 
   lære opp alle styrer, utvalg, komiteer og innehavere av verv nevnt i § 
   11 f i økonomistyring. Økonomiutvalget skal også kontrollere at 
   foreningens budsjett blir fulgt. I tilfelle budsjettsprekk, skal det 
   aktuelle styret, det aktuelle utvalget eller den aktuelle komiteen samt 
   Hovedstyret, Revisjonsutvalget og Desisjonsutvalget informeres.
   
#) Regnskapet skal være ferdigstilt senest tre uker før generalforsamlingen 
   påfølgende semester. Blir ikke regnskapet godkjent på 
   generalforsamlingen, skal eventuelle feil utbedres før regnskapet legges 
   frem på nytt påfølgende ordinære generalforsamling.

#) Revisjonsutvalget og ett medlem av Hovedstyret, i tillegg til
   Økonomiutvalgets leder, har møte-, tale-, og forslagsrett på
   Økonomiutvalgets møter. Utvalget kan pålegge medlemmer av styrer og
   komiteer å møte ved behandlingen av bestemte saker.

#) Økonomiutvalget skal utarbeide forskrifter som kan lette kontrollen
   med regnskapene.

#) Økonomiutvalget overtar driften av Realistforeningen inntil nytt
   Hovedstyre er valgt dersom det sittende ikke kan funksjonere. Ingen
   utbetalinger, med unntak av utestående fordringer, skal skje før en
   generalforsamling er avholdt.

#) Økonomiutvalget skal internkonstituere en egen nestleder som kan fungere som ØU-leders stedfortreder ved behov. 


§ 17 DESISJONSUTVALGET
----------------------

a) Desisjonsutvalget har tre medlemmer: Det velges ett medlem på den
   ordinære generalforsamlingen i hvert semester, og funksjonstiden er
   tre semestre.

#) Valgbare er alle tidligere tillitsvalgte som nevnt i § 24 m, samt 
   tidligere tillitsvalgte som regiformann, forretningsfører for 
   RF-Regi eller gildesjef.

#) Desisjonsutvalgets medlemmer kan ikke samtidig:

   1) Inneha øvrige roller valgt av generalforsamlingen (§23b,c og §24m)
   #) Være medlem av RF-Regi sitt styre (§22), Økonomiutvalget (§16), Revisjonsutvalget (§18) eller komiteer nevnt i §8
   #) Inneha verv oppnevnt av Hovedstyret etter §11.f eller Biørnegildestyret(§23d).

#) Desisjonsutvalget har den endelige avgjørelse i tvilsspørsmål om tolkning av foreningens lover, 
   retningslinjer og øvrige styringsdokumenter. Utvalget kan også fatte vedtak og gi regler 
   i situasjoner hvor foreningens lover, retningslinjer eller øvrige styringsdokumenter 
   måtte vise seg å være utilstrekkelige. Ethvert medlem av Realistforeningen har rett til 
   å innanke for Desisjonsutvalget vedtak hvor det kan være tvil om lovligheten.

#) Ved mistanke om misligheter kan Desisjonsutvalget suspendere
   medlemmer av styrer, utvalg og komiteer. Suspensjonen kan omfatte
   et organ i sin helhet, selv om det ikke foreligger konkret mistanke
   mot hvert enkelt medlem. I tilfelle suspensjon er foretatt skal
   Desisjonsutvalget straks sørge for at det blir innkalt til
   ekstraordinær generalforsamling der mistillitsforslag behandles og
   nyvalg eventuelt avholdes.

#) Desisjonsutvalget har ansvar for at Realistforeningens arkiv til
   enhver tid er i orden.

#) Desisjonsutvalget har møte- og talerett i alle foreningens organer.

#) Desisjonsutvalget har ansvar for at lovtekstene oppdateres og er
   tilgjengelige.


§ 18 REVISJONSUTVALGET
----------------------

a) Revisjonsutvalget har tre medlemmer: Det velges ett medlem på den
   ordinære generalforsamlingen i hvert semester, og funksjonstiden er
   tre semestre.

#) Revisjonsutvalgets medlemmer kan ikke samtidig:

   1) Inneha øvrige roller valgt av generalforsamlingen (§23b,c og §24m)
   #) Være medlem av RF-Regi sitt styre (§22), Økonomiutvalget (§16), 
      Desisjonsutvalget (§17) eller komiteer nevnt i §8
   #) Inneha verv oppnevnt av Hovedstyret etter §11.f med økonomisk ansvar etter §11.j  
      eller Biørnegildestyret(§23d).
   #) Ha vært medlem av Økonomiutvalget i tidligere semester hvor regnskapet ikke er godkjent
      av generalforsamlingen.

#) Revisjonsutvalgets oppgave er å revidere Realistforeningens
   regnskaper. Minst to av revisjonsutvalgets medlemmer må delta i
   revideringen av et regnskap.

#) På Generalforsamlingen skal Revisjonsutvalget legge fram
   revisjonsberetningen, som kan være skrevet av Revisjonsutvalget
   selv eller, hvis Hovedstyret finner det nødvendig, en registrert
   eller statsautorisert revisor. Revisjonsutvalget har ansvar for å
   opplyse Generalforsamlingen om eventuelle budsjettoverskridelser.


§ 19 VAKTGRUPPA
---------------

a) Vaktgruppa ledes av vaktgruppesjef som utpekes av Hovedstyret etter
   innstilling fra Vaktgruppa.

#) Vaktgruppas oppgave er i samråd med Arrangementstyret og
   Kjellerstyret å stå for vakthold under Realistforeningens
   arrangementer.

#) Vaktgruppa har ansvar for Vaktgruppas regnskap og økonomistyring.


§ 20 HUSBJØRNREDAKSJONEN
------------------------

a) Husbjørnredaksjonen ledes av husbjørnredaktør.

#) Husbjørnredaksjonen har ansvar for å utgi avisen Husbjørnen, Ursus
   Domesticus.

#) Husbjørnredaksjonen har ansvar for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 21 URSI CANENTES
------------------

a) Ursi Canentes ledes av korstyret, som består av korsjef, kormestere, 
   hoveddirigent og de øvrige styremedlemmer Hovedstyret måtte finne 
   nødvendig.

#) Korleder og kordirigent har ansvaret for å organisere korøvelser, 
   drive sangopplæring for foreningens medlemmer, og opptre med korsang 
   ved passende anledninger.

#) Ursi Canentes har ansvar for å rapportere regnskapsrelevant informasjon
   til Økonomiutvalget og overholde vedtatte budsjetter.


§ 22 RF-REGI
------------

a) RF-Regi er en undergruppe av Realistforeningen med egne lover, og
   styres deretter.

#) Stillingene som regiformann og utleieansvarlig for RF-Regi fylles av
   henholdsvis leder og nestleder av RF-Regi.

§ 23 BIØRNEGILDET
-----------------

a) Biørnegildet avholdes vårsemesteret hvert tredje år.


#) Biørnegildet arrangeres av Biørnegildestyret. Biørnegildestyret ledes av en
   styringsgruppe valgt av generalforsamlingen senest tre semestre før
   Biørnegildet avholdes.

#) Biørnegildets styringsgruppe består av gildesjef, sekretær og
   økonomiansvarlig.

#) Biørnegildets styringsgruppe kan selv bestemme Biørnegildestyrets størrelse
   og sammensetning basert på festivalens konsept. Styringsgruppen kan også
   avsette medlemmer av Biørnegildestyret på lik linje som Hovedstyret kan i
   henhold til §11f.

#) Biørnegildets styringsgruppe har ansvaret for Biørnegildets regnskap og
   økonomistyring. Økonomiansvarlig fører regnskapet i samarbeid med resten av
   Økonomiutvalget

#) Formannen i Realistforeningen har møte- og stemmerett i Biørnegildets
   styringsgruppe og Biørnegildestyret.


GENERELLE BESTEMMELSER
======================

§ 24 GENERALFORSAMLING
----------------------

a) Generalforsamlingen er foreningens høyeste myndighet i spørsmål som
   ikke kommer inn under § 17 d første punktum.  Alle medlemmer av
   Realistforeningen har tale- og forslagsrett.

   Alle medlemmer av Realistforeningen som var innmeldt før
   innkallingen ble offentliggjort har stemmerett på
   generalforsamlingen.

   Generalforsamlingen er beslutningsdyktig når minst 1/10 av de stemmeberettigede 
   er til stede. Samtidig er det tilstrekkelig med 40 stemmeberettigede på generalforsamlingen 
   dersom foreningen har mer enn 400 medlemmer.

#) Ordinær generalforsamling avholdes i andre halvdel av hvert
   semester. Ekstraordinær generalforsamling avholdes når Hovedstyret
   vedtar det eller det kreves av Desisjonsutvalget eller minst 1/10
   av medlemmene, dog slik at 50 medlemmer er tilstrekkelig dersom
   foreningen har mer enn 500 medlemmer.

#) Innkallelse til ordinær og ekstraordinær generalforsamling må være
   offentliggjort minst 10 virkedager i forveien. Ved ordinær og
   ekstraordinær generalforsamling må forslag til foreløpig dagsorden
   være offentliggjort senest 5 virkedager i forveien. Som virkedag
   regnes alle dager i samme semeseter som ikke er helg, offentlig
   høytidsdag eller feriedag for studentene ved Det matematisk-
   naturvitenskapelige fakultet i henhold til fakultetets offisielle
   kalender. Generalforsamlinger innkalles av Hovedstyret. Dersom
   dette ikke fungerer eller ikke etterkommer lovlige krav om at
   generalforsamling skal kalles inn, skal Desisjonsutvalget overta
   Hovedstyrets plikter når det gjelder generalforsamlinger, med
   unntak av § 24 e.

#) Forslag om lovendringer og andre saker som ønskes tatt opp på
   generalforsamlingen må være Hovedstyret i hende og offentliggjøres
   5 virkedager før. Desisjonsutvalget kan fremme endringsforslag
   inntil 48 timer før generalforsamlingen. Lovendringsforslag kan
   ikke behandles på ekstraordinær generalforsamling.

#) Hovedstyret skal offentliggjøre et sett med budsjettrammer til
   Generalforsamlingens overveielse senest 10 virkedager før høstens
   Generalforsamling.

#) Generalforsamlingen kan foreta endringer i rekkefølgen av punktene
   til det endelige forslag til dagsorden. Den kan også utelukke ett
   eller flere av de foreslåtte punkter så lenge det ikke strider mot
   § 24 m. Den endelige dagsorden godkjennes av
   generalforsamlingen. I forbindelse med godkjennelse av dagsorden
   skal det velges ordstyrer, referent og to medlemmer til å
   undertegne generalforsamlingens protokoll.

#) Ethvert medlem kan på generalforsamlingen foreslå tatt opp saker
   utenom den oppsatte dagsorden. Generalforsamlingen kan ikke fatte
   vedtak i slike saker. Dersom Generalforsamlingen ser det som nødvnedig
   å fatte vedtak i slike saker kan dagsorden åpnet med 2/3 flertall før
   saken påbegynnes

#) Generalforsamlingen kan med alminnelig flertall gi ikke-medlemmer
   møte- og talerett.

#) Avstemninger på generalforsamlinger skal være hemmelige når minst
   tre stemmeberettigede krever det.

#) Valgbare som tillitsvalgte i Realistforeningen er alle foreningens
   medlemmer, med de innskrenkninger som følger av § 11 b, § 16 b, § 17 b
   og c og § 18 b.

#) Dersom det er like mange eller færre kandidater som det er antall plasser 
   kan valget gjennomføres ved akklamasjon. Valget gjennomføres skriftlig ved
   alminnelig flertall dersom 3 eller flere stemmeberettigede krever det. 
   Valget kan avgjøres ved absolutt flertall, dersom 3 eller flere 
   stemmeberettigede krever det.

   Dersom det er flere kandidater til en plass og ingen kandidater oppnår mer 
   enn halvparten av avgitte stemmer gjennomføres omvalg på de to kandidatene 
   som fikk flest stemmer. Dersom 3 eller flere stemmeberettigede krever det 
   gjennomføres valget ved absolutt flertall, dersom ingen av kandidatene 
   oppnår nødvendig stemmetall gjennomføres omvalg med de to kandidatene som 
   fikk flest stemmer. Omvalg avgjøres ved alminnelig flertall. Omvalg kan 
   avgjøres ved absolutt flertall uten mulighet for nytt omvalg, dersom 3 eller
   flere stemmeberettigede krever det.


#) Tillitsvalgte har funksjonstid fra 1. januar til 30. juni på
   vårsemesteret og fra 1. juli til 31. desember på høstsemesteret.

#) På ordinær generalforsamling behandles:

   1. Regnskaper, etter en redegjørelse for RFs totale økonomi

   #. Budsjettrammer. På høstens generalforsamling vedtas
      budsjettrammer for neste år. På vårens generalforsamling kan
      budsjettrammene revideres.

   #. Eventuelle lovendringsforslag

   #. Semesterberetninger

   #. Fastsettelse av kontingenter

   #. Valg av tillitsvalgte:

      a) Formann (§ 11 b)
      #) Sekretær (§ 11 b)
      #) Arrangementsjef (§ 11 b)
      #) Fagsjef (§ 11 b)
      #) Blæstsjef (§ 11 b)
      #) Kjellermester (§ 11 b)
      #) Kafesjef (§ 15 a)
      #) Barsjef (§ 15 a)
      #) Leder av Økonomiutvalget (§ 16 a)
      #) Medlemmer til Økonomiutvalget (§ 16 a)
      #) Ett medlem til Desisjonsutvalget (§ 17 a)
      #) Ett medlem til Revisjonsutvalget (§ 18 a)


§ 25 MISTILLIT
--------------

Foreningens medlemmer kan fremme mistillitsforslag mot tillitsvalgte som er 
valgt iht. § 23 b) og 24 m) punkt 6, unntatt Desisjonsutvalget. Slike
forslag kan bare behandles av en generalforsamling, og må være fremmet
48 timer før generalforsamlingen. Mistillitsforslag vedtas med 2/3
flertall. Dersom mistillitsforslaget mot et medlem av et organ blir
vedtatt, kan generalforsamlingen vedta å holde nyvalg på samtlige
medlemmer av organet for resten av hvert medlems funksjonstid.

§ 26 DOKUMENTER
---------------
1) Ved kollisjonstilfeller skal følgende dokumenter ha forrang i denne rekkefølgen:

   a) Realistforeningens lover
   #) Realistforeningens øvrige styringsdokumenter
   #) Realistforeningens retningslinjer

#) Realistforeningens retningslinjer og styringsdokumenter opprettes og avvikles 
   av generalforsamlingen.

#) Realistforeningens retningslinjer og styringsdokumenter, unntatt foreningens lover, 
   opprettholdes av foreningens hovedstyre, og kan endres etter godkjenning av 
   Desisjonsutvalget eller generalforsamlingen.


§ 27 LOVENDRINGER
-----------------

Forslag til lovendring skal bare behandles på ordinær
generalforsamling, og må få 2/3 flertall blant de tilstedeværende
stemmeberettigede for å vedtas.


§ 28 LOVERS GYLDIGHET
---------------------

Disse lovene er gyldige fra den dag de blir vedtatt, slik at alle
tidligere lover opphører å gjelde fra samme dag.
