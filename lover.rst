===============================
   REALISTFORENINGENS LOVER
===============================
------------------------
Vedtatt 1. november 2017
------------------------


.. contents::

--------------------


FORMÅL OG ORGANISASJON
======================

§ 1
----------------

Realistforeningen er fakultetsforening ved Det
matematisk-naturvitenskapelige fakultet, Universitetet i Oslo.

§ 2
----------------

Realistforeningens formål er å samle foreningens medlemmer til å
drøfte spørsmål av almenn og faglig art, å øke kameratskapet mellom
studentene og styrke miljøet ved fakultetet ved selskapelige samvær,
ekskursjoner og andre tiltak.

§ 3
----------------

Realistforeningen er en ideell organisasjon som ikke betaler ut
utbytte. Realistforeningen skal over et lengre tidsperspektiv ikke gå
med noe overskudd ut over det som kreves for å opprettholde den
driften som Generalforsamlingen ønsker av foreningen. Et eventuelt
overskudd går inn i egenkapitalen til foreningen.

§ 4
----------------

Realistforeningen har tre kategorier medlemmer:

a) semesterbetalende medlemmer
#) livsvarige medlemmer
#) æresmedlemmer

Medlemskontingent for livsvarige medlemmer er 10 ganger ordinær
semesterkontingent. Æresmedlemmer utnevnes på generalforsamling med
3/4 flertall. Alle kategorier medlemmer har samme rettigheter.

§ 5
----------------

Hovedstyret avgjør tvilsspørsmål om hvem som er berettiget til
medlemsskap. Hovedstyret har anledning til å ekskludere et medlem som
forser seg mot foreningens lover, eller viser utillatelig oppførsel på
foreningens arrangementer eller øvrige virksomhet.

§ 6
----------------

Går en generalforsamling inn for å oppløse foreningen, skal
desisjonsutvalget tidligst tre uker og senest fire måneder senere
innkalle til ekstraordinær generalforsamling hvor saken skal behandles
på nytt. Dersom foreningen oppløses, disponerer generalforsamlingen
over foreningens aktiva.

§ 7
----------------

Realistforeningen har følgende faste styrer og utvalg:

a) Hovedstyret
#) Arrangementstyret
#) Fagstyret
#) Blæststyret
#) Kjellerstyret
#) Økonomiutvalget
#) Desisjonsutvalget
#) Revisjonsutvalget
#) RF-Regi
#) Vaktgruppa
#) Husbjørnredaksjonen
#) Korgruppa

I tillegg kan foreningen ha en eller flere komiteer til å ta seg av
oppgaver som faller utenfor de faste styrer og utvalgs virksomhet.


STYRER OG UTVALG
======================

§ 8
----------------

Generalforsamlingen vedtar budsjettrammer alle styrer, utvalg og
komiteer skal følge. Detaljerte budsjettforslag skal utarbeides av
Realistforeningens styrer, utvalg og komiteer og leveres Hovedstyret
innen en måned etter generalforsamlingen. Alle budsjetter skal være i
tråd med budsjettrammene og godkjennes av Hovedstyret. Overskridelser
av budsjettrammer i de respektive styrer, utvalg og komiteer behandles
av Økonomiutvalget.

§ 9
----------------

Alle faste styrer og utvalg nevnt i § 7, tillitsvalgte valgt av
Generalforsamlingen og innehavere av verv oppnevnt av Hovedstyret
iht. § 10 f, har ansvar for å lage og oppdatere erfaringsprotokoller
for opplæring av etterfølgende innehavere av vervet og funksjonærer
tilknyttet styret iht. § 10 f. Alle personer omfattet av første ledd
har ansvar for at påtroppende vervinnehaver får den nødvendige
opplæring for å inneha sitt verv. I denne sammenheng skal også disse
tekster samt RFs lover gjennomgås.

§ 10 HOVEDSTYRET
----------------

a) Hovedstyret har følgende stemmeberettigede medlemmer: formann,
   sekretær, arrangementssjef, blæstsjef, fagsjef, kjellermester,
   regiformann og Økonomiutvalgets leder.

#) Hovedstyrets stemmeberettigede velges på generalforsamling for ett
   semester. Unntakene er leder av Økonomiutvalget som velges
   iht. § 15 a og regiformann som velges på RF-Regi sin
   generalforsamling. Alle medlemmene velges ved særskilt valg og må
   ha vært med i minst ett av Realistforeningens styrer og utvalg
   nevnt i § 7 minst ett semester tidligere eller innehatt verv nevnt
   i § 10 f.

#) Sekretæren er formannens stedfortreder og fører referat fra
   Hovedstyrets møter.

#) Formann og Økonomiutvalgets leder tegner sammen for foreningen.

#) Hovedstyrets oppgave er å koordinere langsiktig virksomhet,
   godkjenne program, vedta budsjetter, utarbeide forslag til
   budsjettrammer for Generalforsamlingen og representere
   Realistforeningen utad.

#) Hovedstyret oppnevner alle verv. Som verv er å regne:
   skjenkemester, utlånsansvarlig, vaktmester, populærvitenskapelig
   ansvarlig, bedriftskontakt, donaldsjef, vaktgruppesjef,
   arrangementsmester, internansvarlig, vevmester, panikkansvarlig,
   husbjørnredaktør, baffelmester og kordirigent. Hovedstyret kan
   oppnevne andre verv etter behov. Hovedstyret kan avsette nevnte
   verv.

#) Hovedstyret kan bestemme at andre styrer, utvalg og komiteer selv
   kan knytte til seg inntil et bestemt antall funksjonærer for å
   utføre nærmere bestemte oppgaver. Funksjonærer blir regnet som
   medlemmer av gjeldende styrer og utvalg, dog uten stemmerett.

#) Innkalling til Hovedstyremøte med foreløpig dagsorden skal være
   skriftlig og offentliggjort minst tre dager før møtet, med mindre
   det er spesielle tungtveiende hensyn. Innkallingen skal
   offentliggjøres på et lett tilgjengelig sted som Hovedstyret
   bestemmer. Alle RFs medlemmer kan foreslå saker til dagsorden frem
   til møtet starter. Hovedstyret vedtar endelig dagsorden etter
   godkjenning av innkalling, og etter det kan bare et enstemmig
   Hovedstyre endre dagsorden.

#) Hovedstyret er vedtaksdyktig når det er korrekt innkalt til møtet
   og minst 5 av representantene med stemmerett er til stede og saken
   vedtas med alminnelig flertall. Ved stemmelikhet teller formannens
   stemme dobbelt. Det skal føres møteprotokoll fra hvert av møtene
   som godkjennes ved påfølgende hovedstyremøte eller etter at alle
   tilstedeværende representanter med stemmerett i Hovedstyret har
   mottatt og godkjent protokollen.

#) Hovedstyret skal innen en måned etter generalforsamlingen vedta en
   instruks som spesifiserer arbeidsoppgavene og ansvarsområdene for
   foreningens styrer, utvalg og verv.


§ 11 ARRANGEMENTSSTYRET
-----------------------

a) Arrangementsstyret ledes av arrangementssjef, og har følgende andre
   medlemmer: regiformann, blæstsjef, vaktgruppesjef,
   arrangementsmestere og kjellermester.

#) Arrangementsstyret er ansvarlig for planlegging, koordinering og
   gjennomføring av arrangement av sosial karakter.

#) Arrangementsstyret skal fremlegge forslag til foreningens sosiale
   program for Hovedstyret.

#) Arrangementsstyret har ansvaret for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 12 FAGSTYRET
--------------

a) Fagstyret ledes av fagsjef, og har følgende andre medlemmer:
   populærvitenskapelig ansvarlig, panikkansvarlig og bedriftskontakt.

#) Fagstyret har ansvar for foreningens faglige profil og kontakt med
   næringslivet.

#) Fagstyret skal fremlegge forslag til foreningens faglige program
   for Hovedstyret.

#) Fagstyret har ansvaret for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 13 BLÆSTGRUPPA
----------------

a) Blæststyret ledes av blæstsjef, og har følgende andre medlemmer:
   vevmester og husbjørnredaktør.

#) Blæststyret har ansvar for formidling av RFs profil utad,
   markedsføring av foreningens eksterne arrangementer og bidra til
   rekruttering.

#) Blæststyret har ansvaret for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 14 KJELLERSTYRET
------------------

a) Kjellerstyret ledes av kjellermester, og har følgende andre
   medlemmer: kafesjef, utlånsansvarlig, skjenkemestere, vaktmester,
   baffelmestere og vaktgruppesjef.

#) Kjellerstyret har ansvaret for den daglige drift av
   RF-kjelleren. Dette omfatter også utlån og vedlikehold av lokalene.

#) Kjellerstyret har ansvar for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 15 ØKONOMIUTVALGET
--------------------

a) Økonomiutvalget har seks medlemmer. Økonomiutvalgets leder velges
   hvert høstsemester, og funksjonstiden er to semestre. Det velges to
   ordinære medlemmer på den ordinære generalforsamling i hvert
   semester, og funksjonstiden er to semestre. I tillegg sitter
   forretningsfører for RF-Regi i Økonomiutvalget. Økonomiansvarlig
   for Biørnegildet regnes som medlem i Økonomiutvalget i de
   semestrene hvor Biørnegildet har økonomisk aktivitet. Utover de
   øvrige faste medlemmer og Biørnegildets økonomiansvarlig, kan
   Generalforsamlingen stemme inn ytterlige to medlemmer for perioder
   på ett semester.

#) Økonomiutvalgets medlemmer kan ikke samtidig være medlemmer av noen
   andre av de faste styrer, utvalg eller komiteer nevnt i § 7, eller
   medlemmer av Bjørnegildestyret. Unntakene er

   I) Økonomiutvalgets leder, som er medlem i Hovedstyret,
   #) forretningsfører for RF-Regi, som er medlem i RF-Regi, og
   #) økonomiansvarlig for Biørnegildet, som er medlem av Biørnegildestyret.

#) Økonomiutvalget har ansvaret for Realistforeningens regnskap og for
   å lære opp alle styrer, utvalg og komiteer i
   økonomistyring. Økonomiutvalget kan pålegge styrer, utvalg og
   komiteer å føre sine egne regnskap, men fører ellers alle
   regnskap. Økonomiutvalget skal også kontrollere at foreningens
   budsjett blir fulgt. I tilfelle budsjettsprekk, skal det aktuelle
   styret, det aktuelle utvalget eller den aktuelle komiteen samt
   Hovedstyret, Revisjonsutvalget og Desisjonsutvalget informeres.

#) Revisjonsutvalget og ett medlem av Hovedstyret, i tillegg til
   Økonomiutvalgets leder, har møte-, tale-, og forslagsrett på
   Økonomiutvalgets møter. Utvalget kan pålegge medlemmer av styrer og
   komiteer å møte ved behandlingen av bestemte saker.

#) Økonomiutvalget skal utarbeide forskrifter som kan lette kontrollen
   med regnskapene.

#) Økonomiutvalget overtar driften av Realistforeningen inntil nytt
   Hovedstyre er valgt dersom det sittende ikke kan funksjonere. Ingen
   utbetalinger, med unntak av utestående fordringer, skal skje før en
   generalforsamling er avholdt.


§ 16 DESISJONSUTVALGET
----------------------

a) Desisjonsutvalget har tre medlemmer: Det velges ett medlem på den
   ordinære generalforsamlingen i hvert semester, og funksjonstiden er
   tre semestre.

#) Valgbare er alle tidligere tillitsvalgte som nevnt i § 24 m.

#) Desisjonsutvalgets medlemmer kan ikke samtidig være medlemmer av
   noen andre av de faste styrer, utvalg eller komiteer nevnt i § 7,
   eller verv nevnt i § 10 f eller medlemmer av Bjørnegildestyret.

#) Desisjonsutvalget har den endelige avgjørelse i tvilsspørsmål om
   tolkning av lovene. Utvalget kan også fatte vedtak og gi regler i
   situasjoner hvor lovene måtte vise seg å være
   utilstrekkelige. Ethvert medlem av Realistforeningen har rett til å
   innanke for Desisjonsutvalget vedtak hvor det kan være tvil om
   lovligheten.

#) Ved mistanke om misligheter kan Desisjonsutvalget suspendere
   medlemmer av styrer, utvalg og komiteer. Suspensjonen kan omfatte
   et organ i sin helhet, selv om det ikke foreligger konkret mistanke
   mot hvert enkelt medlem. I tilfelle suspensjon er foretatt skal
   Desisjonsutvalget straks sørge for at det blir innkalt til
   ekstraordinær generalforsamling der mistillitsforslag behandles og
   nyvalg eventuelt avholdes.

#) Desisjonsutvalget har ansvar for at Realistforeningens arkiv til
   enhver tid er i orden.

#) Desisjonsutvalget har møte- og talerett i alle foreningens organer.

#) Desisjonsutvalget har ansvar for at lovtekstene oppdateres og er
   tilgjengelige.


§ 17 REVISJONSUTVALGET
----------------------

a) Revisjonsutvalget har tre medlemmer: Det velges ett medlem på den
   ordinære generalforsamlingen i hvert semester, og funksjonstiden er
   tre semestre.

#) Revisjonsutvalgets medlemmer kan ikke samtidig være medlemmer av
   noen andre av de faste styrer, utvalg eller komiteer nevnt i
   § 7 a–h, inneha et annet verv i Realistforeningen eller ha vært
   medlem av Økonomiutvalget foregående to semestre.

#) Revisjonsutvalgets oppgave er å revidere Realistforeningens
   regnskaper. Minst to av revisjonsutvalgets medlemmer må delta i
   revideringen av et regnskap.

#) Alle regnskaper skal være innlevert senest tre uker før
   generalforsamling påfølgende semester. Blir ikke regnskapene
   godkjent på generalforsamlingen, skal Økonomiutvalget inndra alle
   bilag og fullføre regnskapet. Det kan gis dispensasjon til avvik
   fra dette punkt av Hovedstyret i samarbeid med Revisjons- og
   Økonomiutvalget.

#) På Generalforsamlingen skal Revisjonsutvalget legge fram
   revisjonsberetningen, som kan være skrevet av Revisjonsutvalget
   selv eller, hvis Hovedstyret finner det nødvendig, en registrert
   eller statsautorisert revisor. Revisjonsutvalget har ansvar for å
   opplyse Generalforsamlingen om eventuelle budsjettoverskridelser.


§ 18 RF-REGI
---------

a) RF-Regi er en undergruppe av Realistforeningen med egne lover, og
   styres deretter.

#) Vervene regiformann og forretningsfører for RF-Regi fylles av
   henholdsvis leder og nestleder av RF-Regi.


§ 19 VAKTGRUPPA
---------------

a) Vaktgruppa ledes av vaktgruppesjef som utpekes av Hovedstyret etter
   innstilling fra Vaktgruppa.

#) Vaktgruppas oppgave er i samråd med Arrangementstyret og
   Kjellerstyret å stå for vakthold under Realistforeningens
   arrangementer.

#) Vaktgruppa har ansvar for Vaktgruppas regnskap og økonomistyring.


§ 20 HUSBJØRNREDAKSJONEN
------------------------

a) Husbjørnredaksjonen ledes av husbjørnredaktør, og kan knytte til
   seg så mange medlemmer som husbjørnredaktør finner ønskelig.

#) Husbjørnredaksjonen har ansvar for å utgi avisen Husbjørnen, Ursus
   Domesticus.

#) Husbjørnredaksjonen har ansvar for å rapportere regnskapsrelevant
   informasjon til Økonomiutvalget og overholde vedtatte budsjetter.


§ 21 KORGRUPPA
--------------

a) Korgruppa ledes av kordirigent, og kan knytte til seg så mange
   medlemmer som kordirigenten finner ønskelig.

#) Korgruppa har ansvaret for å organisere korøvelser, drive
   sangopplæring for foreningens medlemmer, og opptre med korsang ved
   passende anledninger.

#) Korgruppa har ansvar for å rapportere regnskapsrelevant informasjon
   til Økonomiutvalget og overholde vedtatte budsjetter.


§ 22 BJØRNEGILDET
-----------------

a) Bjørnegildet avholdes vårsemesteret hvert tredje år.

#) Bjørnegildet ledes av et styre, hvis medlemmer velges av
   generalforsamlingen seneste tre semestere før Bjørnegildet.

#) Bjørnegildestyret består av gildesjef, sekretær, økonomiansvarlig
   og så mange medlemmer som generalforsamlingen finner nødvendig.

#) Bjørnegildestyret har ansvaret for Bjørnegildets regnskap og
   økonomistyring.

#) Formannen i Realistforeningen har møte- og stemmerett i
   Bjørnegildestyret.


§ 23 KOMITEER
-------------

a) Komiteer utnevnes og får sitt mandat av en generalforsamling eller
   Hovedstyret.

#) En komité har ansvar for å rapportere regnskapsrelevant informasjon
   til Økonomiutvalget og overholde vedtatte budsjetter.


§ 24 GENERALFORSAMLING
----------------------

a) Generalforsamlingen er foreningens høyeste myndighet i spørsmål som
   ikke kommer inn under § 16 d første punktum.  Alle medlemmer av
   Realistforeningen har tale- og forslagsrett.

   Alle medlemmer av Realistforeningen som var innmeldt før
   innkallingen ble offentliggjort har stemmerett på
   generalforsamlingen.

   Generalforsamlingen er beslutningsdyktig når minst 1/10 av de
   stemmeberettigede er tilstede. Samtidig er det tilstrekkelig med 50
   stemmeberettigede på generalforsamlingen dersom foreningen har mer
   enn 500 medlemmer.

#) Ordinær generalforsamling avholdes i andre halvdel av hvert
   semester. Ekstraordinær generalforsamling avholdes når Hovedstyret
   vedtar det eller det kreves av Desisjonsutvalget eller minst 1/10
   av medlemmene, dog slik at 50 medlemmer er tilstrekkelig dersom
   foreningen har mer enn 500 medlemmer.

#) Innkallelse til ordinær og ekstraordinær generalforsamling må være
   offentliggjort minst 10 virkedager i forveien. Ved ordinær og
   ekstraordinær generalforsamling må forslag til foreløpig dagsorden
   være offentliggjort senest 5 virkedager i forveien. Som virkedag
   regnes alle dager i samme semeseter som ikke er helg, offentlig
   høytidsdag eller feriedag for studentene ved Det matematisk-
   naturvitenskapelige fakultet i henhold til fakultetets offisielle
   kalender. Generalforsamlinger innkalles av Hovedstyret. Dersom
   dette ikke fungerer eller ikke etterkommer lovlige krav om at
   generalforsamling skal kalles inn, skal Desisjonsutvalget overta
   Hovedstyrets plikter når det gjelder generalforsamlinger, med
   unntak av § 24 e.

#) Forslag om lovendringer og andre saker som ønskes tatt opp på
   generalforsamlingen må være Hovedstyret i hende og offentliggjøres
   5 virkedager før. Desisjonsutvalget kan fremme endringsforslag
   inntil 48 timer før generalforsamlingen. Lovendringsforslag kan
   ikke behandles på ekstraordinær generalforsamling.

#) Hovedstyret skal offentliggjøre et sett med budsjettrammer til
   Generalforsamlingens overveielse senest 10 virkedager før høstens
   Generalforsamling.

#) Generalforsamlingen kan foreta endringer i rekkefølgen av punktene
   til det endelige forslag til dagsorden. Den kan også utelukke ett
   eller flere av de foreslåtte punkter så lenge det ikke strider mot
   § 24 m. Den endelige dagsorden godkjennes av
   generalforsamlingen. I forbindelse med godkjennelse av dagsorden
   skal det velges ordstyrer, referent og to medlemmer til å
   undertegne generalforsamlingens protokoll.

#) Ethvert medlem kan på generalforsamlingen foreslå tatt opp saker
   utenom den oppsatte dagsorden. Generalforsamlingen kan ikke fatte
   vedtak i slike saker.

#) Generalforsamlingen kan med alminnelig flertall gi ikke-medlemmer
   møte- og talerett.

#) Avstemninger på generalforsamlinger skal være hemmelige når minst
   tre stemmeberettigede krever det.

#) Valgbare som tillitsvalgte i Realistforeningen er alle foreningens
   medlemmer, med de innskrenkninger som følger av § 15 b, § 16 b
   og c og § 17 b.

#) Valg på flere tillitsvalgte under ett avgjøres med alminnelig
   flertall. Ved valg på en enkelt tillitsvalgt kan tre
   stemmeberettigede kreve at valget skal avgjøres med absolutt
   flertall. Oppnår ingen dette ved første avstemming, avholdes bundet
   omvalg.

#) Tillitsvalgte har funksjonstid fra 1. januar til 30. juni på
   vårsemesteret og fra 1. juli til 31. desember på høstsemesteret.

#) På ordinær generalforsamling behandles:

   1. Regnskaper, etter en redegjørelse for RFs totale økonomi

   #. Budsjettrammer. På høstens generalforsamling vedtas
      budsjettrammer for neste år. På vårens generalforsamling kan
      budsjettrammene revideres.

   #. Eventuelle lovendringsforslag

   #. Semesterberetninger

   #. Fastsettelse av kontingenter

   #. Valg av tillitsvalgte:

      a) Formann (§ 10 b)
      #) Sekretær (§ 10 b)
      #) Arrangementsjef (§ 10 b)
      #) Fagsjef (§ 10 b)
      #) Kjellermester (§ 10 b)
      #) Blæstsjef (§ 10 b)
      #) Kafesjef (§ 14 a)
      #) Leder av Økonomiutvalget (§ 15 a)
      #) To medlemmer til Økonomiutvalget (§ 15 a)
      #) Ett medlem til Desisjonsutvalget (§ 16 a)
      #) Ett medlem til Revisjonsutvalget (§ 17 a)


§ 25 MISTILLIT
--------------

Foreningens medlemmer kan fremme mistillitsforslag mot tillitsvalgte
som er valgt iht. § 24 m punkt 6, unntatt Desisjonsutvalget. Slike
forslag kan bare behandles av en generalforsamling, og må være fremmet
48 timer før generalforsamlingen. Mistillitsforslag vedtas med 2/3
flertall. Dersom mistillitsforslaget mot et medlem av et organ blir
vedtatt, kan generalforsamlingen vedta å holde nyvalg på samtlige
medlemmer av organet for resten av hvert medlems funksjonstid.


§ 26 LOVENDRINGER
-----------------

Forslag til lovendring skal bare behandles på ordinær
generalforsamling, og må få 2/3 flertall blant de tilstedeværende
stemmeberettigede for å vedtas.


§ 27 LOVERS GYLDIGHET
---------------------

Disse lovene er gyldige fra den dag de blir vedtatt, slik at alle
tidligere lover opphører å gjelde fra samme dag.
